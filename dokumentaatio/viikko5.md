# Viikkoraportti - Viikko 5

(Viikko 4 tuli skipattua koska aika ja pää ei kestänyt. En käyttänyt viikolla 4 aikaa projektin kanssa edes suunnittelun tasolla, vaan tietoisesti yritin vältellä koko ajatusta. Yritetään nyt kuitenkin vielä päästä tähän takaisin kiinni. Itkettää)

*Aikaa käytetty yhteensä noin 6 tuntia, josta suuri osa koodin kirjoitusta ja pieni osa teorian ja aiemman suunnitelmani kertaamista ja vielä vähän pienempi osa itkemistä.*

Tällä viikolla otin itseäni niskasta kiinni ja aloin viimein kunnolla kirjoittaa sitä koodia. Sain valmiiksi systeemin joka tutkii laudan ja palauttaa sille arvon, sekä jonkinlaisen minimax haun pohjan tapaisen jutun. Olen edelleen jäljessä aikataulusta koska olen ollut ihan jäätävän kiireinen, mutta ainakin sain edes jotain aikaan ja koodi ei ole ihan mahdottoman kehnossa kunnossa. En ehtinyt testata koodia ollenkaan eikä se todellakaan ole vielä pelikuntoinen, joten joudun erittäin todennäköisesti aika ronskisti vielä korjaamaan sitä ensi viikolla.

En oppinut projektista mitään uutta koska käytännössä vain kirjoitin koodin sen pohjalta mitä olin suunnitellut aiemmilla viikoilla. Varsinaista ajattelutyötä jouduin tekemään hyvin vähän.

Minulle on edelleen vähän epäselvää että miten parhaiten saan sen karsinnan toteutettua mahdollisimman tehokkaasti, joten joudun varmaan vihdoin irrottautumaan suunnitelmastani ja lukemaan ensi viikolla vähän lisää teoriaa. 

Seuraavaksi haluan tehostaa hakua, hoitaa sen testaamisen kuntoon ja itkeä lisää (vähän).